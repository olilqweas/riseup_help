@title = 'Ιανουάριος'
@toc = false


Τα δίκτυα μας μάς υποστηρίζουν και μάς θρέφουν 
----------------------------------------------

Οι διαφορετικές πραγματικότητες μας μάς κάνουν να βλασταίνουμε με διαφορετικούς τρόπους, όπως ακριβώς τα δάση αναπτύσσουν μια μοναδική όψη ανάλογα με την τοποθεσία τους. Είμαστε όλοι/ες μέρος ενός διαρκώς αναπτυσσόμενου και εξελισσόμενου οικοσυστήματος. Ο καθένας και καθεμία από εμάς συνεισφέρει μέσω συνεργιών, που συνδυάζονται μεταξύ τους για να σχηματίσουν ριζωματικά όνειρα και να οικοδομήσουν δίκτυα όπως των μυκηλίων τα οποία μέσα από τη σκληρή δουλειά και την αποφασιστικότητα επεκτείνουν τις διακλαδώσεις τους. Οι συλλογικές μας προσπάθειες είναι που τροφοδοτούν και δικτυώνουν την πλούσια βλάστηση πάνω από το έδαφος.

Ήρθε η ώρα να προσεγγίσουμε αυτά τα δίκτυα για να στείλουμε το μήνυμα ότι το riseup χρειάζεται τη βοήθειά σας! Εργαζόμαστε συνεχώς αναπτύσσοντας και παρέχοντας αυτόνομα δίκτυα επικοινωνίας εδώ και 20 χρόνια, και το καταφέρνουμε μόνο χάρη στις συνεισφορές ανθρώπων σαν εσάς. Είναι φοβερό να κοιτάμε πίσω σε δεκαετίες εργασίας συντονισμένης με τους συντρόφους και τις συντρόφισσες μας, η οποία είναι αυτή που επιτρέπει τις μοναδικές, δωρεάν υπηρεσίες μας. Ως μέρος των υπόγειων δικτύων που υποστηρίζουν τον ανθισμένο κόσμο που όλοι συμβάλλουμε στη δημιουργία του, σας ζητάμε να συνεισφέρετε για να υποστηρίξετε τις υπηρεσίες που προσφέρει το riseup και το έργο που αυτές επιτρέπουν.

Για να είμαστε ειλικρινείς, το να γράψουμε αυτό το μήνυμα είναι δύσκολο, δεν είναι εύκολο να ζητάμε χρήματα. Ωστόσο, είναι απαραίτητο γιατί το riseup υπάρχει μόνο μέσω των συνεισφορών των ανθρώπων που χρησιμοποιούν τις υπηρεσίες μας. Μικρό ή μεγάλο, κάθε ποσό είναι χρήσιμο και ευπρόσδεκτο! Ακόμα καλύτερα, αν μπορείτε, βοηθήστε μας να στηρίξουμε ο ένας την άλλη συνεισφέροντας αρκετά ώστε να καλύψετε ένα ακόμη άτομο που χρησιμοποιεί τις υπηρεσίες μας. Αν μπορείτε, παρακαλούμε να συνεισφέρετε στο https://riseup.net/donate.

Καθώς άλλη μια δύσκολη χρονιά πλησιάζει στο τέλος της, το riseup στέλνει αγάπη και αλληλεγγύη σε όσους και όσες από εσάς έχουν κόψει τα φτερά τους, έχουν καεί ή ρισκάρουν τη ζωή τους για να βοηθήσουν την κοινότητά τους!


Οι λίστες Riseup κάνουν τον γύρο του κόσμου με την υποστήριξή σας!
------------------------------------------------------------------

Το Riseup φιλοξενεί πάνω από δεκαεπτά χιλιάδες λίστες με πάνω από 3,5 εκατομμύρια ανθρώπους που οργανώνονται σε όλο τον κόσμο. Οι λίστες μας χρησιμοποιούνται με πολλούς τρόπους: αντίσταση ενάντια στην καταπίεση, συντονισμός εργασιών σε κοινοτικές κατοικίες ή κοινωνικά κέντρα, ειδοποιήσεις για διαμαρτυρίες, διδασκαλίες και άλλες εκδηλώσεις, διευκόλυνση του διαλόγου για τρέχοντα ζητήματα, όργανωση δράσεων ή πολιτικές συζητήσεις, συλλογική συγγραφή ενός επόμενου μεγάλου μανιφέστου ή ενημερωτικά δελτία όπως αυτά που σας στέλνουμε. Σε αντίθεση με τους περισσότερους άλλους παρόχους λιστών, δεν εκμεταλευόμαστε τα δεδομένα σας, δεν χρεώνουμε τέλη ούτε μολύνουμε τον εγκέφαλό σας με διαφημίσεις.

Όταν αρχίσαμε να προσφέρουμε υπηρεσίες λίστας, υπήρχαν πολλές υπηρεσίες που τις προσέφεραν δωρεάν. Οι λίστες είναι δύσκολο να παρέχονται και απαιτούν μεγάλη συντήρηση, οπότε με την πάροδο του χρόνου πολλές από τις δωρεάν υπηρεσίες έχουν σταματήσει και έχουν αντικατασταθεί από εταιρικές επιλογές, συχνά με κόστος που θα ήταν απαγορευτικό για τα κινήματα που υποστηρίζουμε. Εργαζόμαστε συνεχώς για τη βελτίωση των καταλόγων μας, την παροχή υποστήριξης και την αντιμετώπιση τεχνικών προβλημάτων. Αν οι χρήστες των λιστών μας αναγκάζονταν να πληρώσουν για αυτή την υπηρεσία, εκατομμύρια δολάρια θα εκτρέπονταν από τα κινήματα σε όλο τον κόσμο για να καταλήξουν στις τσέπες άπληστων καπιταλιστών.

Χρειαζόμαστε τη βοήθειά σας για να διατηρήσουμε τις λίστες μας. Βάζουμε πολλή αγάπη, αίμα, ιδρώτα και δάκρυα στις λίστες που εσείς και άλλοι σαν εσάς σε όλο τον κόσμο χρησιμοποιείτε για να οργανωθείτε. Αυτή είναι μια υποδομή του κινήματος που συντηρούμε και μας ανήκει, ας τη διατηρήσουμε αυτόνομη! Μπορείτε να συνεισφέρετε οικονομικά για την υποστήριξη των λιστών; Αν ναι, παρακαλούμε επισκεφθείτε το https://riseup.net/el/about-us/donate. Μια δωρεά για τις λίστες έχει μεγάλη σημασία, αξιοποιείται μια μικρή συνεισφορά εκ μέρους σας για την εργασία και τον εξοπλισμό μας έτσι ώστε να βοηθήσουμε να διατηρηθούν χιλιάδες κινήματα ενεργά και ζωντανά σε όλο τον κόσμο - ενώ παράλληλα κρατάτε τα χρήματα και τα δεδομένα σας μακριά από τον κερδοσκοπικό κόσμο των εταιρειών.