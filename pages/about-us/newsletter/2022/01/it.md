@title = 'Gennaio'


Le nostre reti ci sostengono e ci nutrono 
-----------------------------------------

Le nostre diverse realtà ci fanno germogliare in modi divergenti, proprio come le foreste sviluppano un aspetto unico a seconda della loro posizione. Siamo tutti parte di un ecosistema in continua crescita ed evoluzione. Ognuno di noi contribuisce in modo sinergico, combinandosi insieme per formare sogni rizomatici e costruire accrescimento miceliare che si diramano dal nostro duro lavoro e determinazione. I nostri sforzi collettivi alimentano e mettono in rete la crescita rigogliosa sopra la terra.

È tempo per noi di raggiungere queste reti per inviare il segnale che riseup ha bisogno del vostro aiuto! Abbiamo lavorato continuamente per sviluppare e fornire reti di comunicazione autonome per oltre 20 anni, e siamo stati in grado di farlo solo grazie ai contributi di persone come te. È fantastico guardare indietro a decenni di lavoro coordinato con i nostri compagni che ci ha permesso di mettere a disposizione i nostri servizi unici e gratuiti. Come parte delle reti sotterranee che sostengono il mondo in fiore che tutti noi aiutiamo a creare, ti chiediamo di dare un contributo per sostenere i servizi che riseup offre e il lavoro che li rende possibili.

Sinceramente, scrivere questo messaggio non è facile, non è divertente chiedere soldi. Tuttavia, è necessario perché riseup esiste solo grazie ai contributi delle persone che usano i nostri servizi. Qualsiasi somma, piccola o grande,  è utile e benvenuta! Ancora meglio, se puoi, aiutaci a sostenerci a vicenda contribuendo in modo da coprire un'altra persona che usa i nostri servizi. Se puoi, per favore fai una donazione su https://riseup.net/it/donare.

Mentre un altro duro anno volge al termine, riseup manda amore e solidarietà a quelli di voi che hanno avuto le ali tarpate, si sono esauriti, o stanno rischiando la vita per aiutare la loro comunità!


Le liste Riseup stanno facendo il giro del mondo con il tuo sostegno!
---------------------------------------------------------------------

Riseup ospita più di diciassettemila mailing list utilizzate da oltre 3,5 milioni di persone che si stanno organizzando in tutto il mondo. Le nostre mailing list vengono usate per molti motivi: per combattere l'oppressione; per coordinare le attività delle comunità abitative o dei centri sociali; per mantenere le persone informate su proteste, dibattiti e altri eventi; per facilitare il dialogo su questioni di attualità, percorsi d'azione o dibattiti politici; per scrivere insieme il prossimo grande manifesto; o per distribuire newsletter come quelle che stai leggendo. A differenza della maggior parte degli altri fornitori di mailing list, noi non utilizziamo i vostri dati, non vi addebitiamo alcun costo e non inquiniamo il vostro cervello con la pubblicità.

Quando abbiamo iniziato ad offrire servizi di mailing c'erano molti posti che le offrivano gratuitamente. Le mailing list sono difficili da fornire e richiedono molta manutenzione, quindi nel corso del tempo molti servizi gratuiti sono stati interrotti e sono stati sostituiti da servizi forniti a pagamento da aziende, spesso ad un costo che sarebbe proibitivo per i movimenti che sosteniamo. Lavoriamo costantemente per migliorare le nostre mailing list, fornendo supporto e rispondendo ai problemi tecnici. Se gli utenti delle nostre mailing list fossero costretti a pagare per questo servizio, milioni di dollari verrebbero dirottati dai movimenti di tutto il mondo alle tasche di avidi capitalisti.

Abbiamo bisogno del tuo aiuto per mantenere in vita le nostre mailing list. Abbiamo messo un sacco di amore, sangue, sudore e lacrime nelle liste che tu e altri come te in tutto il mondo usano per organizzarsi. Questa è un'infrastruttura di movimento che manteniamo e possediamo, manteniamola autonoma! Puoi dare un contributo finanziario per sostenere le nostre mailing list? Se sì, visita https://riseup.net/it/donare. Una donazione per le mailing list va molto lontano, ti permette di dare un piccolo contributo a tuo nome al nostro lavoro e alle nostre attrezzature per aiutare a mantenere attivi e vibranti migliaria di movimenti in tutto il mondo - mantenendo allo stesso tempo soldi e dati lontani dal mondo delle aziende a scopo di lucro.