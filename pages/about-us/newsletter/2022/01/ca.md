@title = 'Gener'
@toc = false


Les nostres xarxes ens donen suport i ens nodreixen 
---------------------------------------------------

Les nostres diferents realitats ens fan brollar de formes divergents, igual que la forma en què els boscos es desenvolupen és única i depèn de la seva ubicació. Totes formem part d'un mateix ecosistema en constant creixement i evolució. Cadascuna de nosaltres hi contribueix de manera sinèrgica, combinant-nos tot formant somnis rizomàtics i construint xarxes micelianes que es ramifiquen com a resultat del nostre dur treball i de la nostra determinació. Els nostres esforços col·lectius alimenten l'exuberant creixement de la xarxa sobre la superfície.

Ha arribat el moment que ens adrecem a aquestes xarxes per enviar-vos un missatge: riseup necessita la teva ajuda! Portem més de 20 anys treballant contínuament per tal de desenvolupar i proporcionar xarxes de comunicació autònomes, i només hem pogut fer-ho gràcies a les contribucions de gent com tu. És impressionant tirar la vista enrere a dècades de treball coordinat amb les nostres companyes que fan possible els nostres serveis únics i gratuïts. Fent part de les xarxes clandestines que donen suport al món florent que tots ajudem a crear, et demanem que facis una contribució per donar suport als serveis que ofereix riseup i al treball que tot això permet.

Sincerament, escriure aquest missatge és dur, no és pas divertit demanar diners. Tanmateix, és necessari, perquè riseup només existeix gràcies a les contribucions de persones que utilitzen els nostres serveis. Petita o gran, qualsevol quantitat és útil i benvinguda! Millor encara: si pots, ajuda'ns donant prou per tal de cobrir a una altra persona que utilitzi els nostres serveis. Si pots, fes una contribució en https://riseup.net/es/donate.

Quan un altre any dur s'acosta a la seva fi, riseup envia amor i solidaritat a aquelles de vosaltres que han vist tallades les seves ales, estan esgotades o estan arriscant les seves vides per ajudar a la seva gent.


Les llistes de Riseup encerclen el món amb el vostre suport!
------------------------------------------------------------

Riseup acull més de disset mil llistes de correu electrònic, les quals són usades per més de 3,5 milions de persones que s’organitzen arreu del món. Les nostres llistes són utilitzades de moltes maneres: per lluitar contra l’opressió; per coordinar tasques en habitatges comunitaris i centres socials; per avisar sobre protestes, xerrades i altres esdeveniments; per facilitar el diàleg sobre temes d’actualitat, vies d’acció o per tindre debats polítics; per escriure juntes el pròxim gran manifest; o per enviar-vos butlletins com aquest. A diferència de la majoria d’altres proveïdors de llistes, no utilitzem les vostres dades, no cobrem cap quota ni tampoc no contaminem el vostre cervell amb publicitat.

Quan vam començar a oferir el servei de llistes, hi havia molts proveïdors que les oferien de franc. Les llistes són tanmateix difícils de proporcionar i requereixen molt de manteniment, de manera que amb el pas del temps molts d’aquests serveis gratuïts s'han suspès i han sigut substituïts per opcions corporatives, sovint amb un cost que seria prohibitiu per als moviments que recolzem. Treballem constantment per millorar les nostres llistes, proporcionant suport i responent a problemes tècnics. Si les usuàries de les nostres llistes haguessin de pagar per aquest servei, milions de dòlars passarien dels moviments socials d’arreu del món a les butxaques de capitalistes cobdiciosos.

Necessitem la teva ajuda perquè les nostres llistes puguin continuar funcionant. Posem molt d’amor, sang, suor i llàgrimes en les llistes que tu i d’altres com tu arreu del món feu servir per tal d’organitzar-vos. Aquesta és una infraestructura pels moviments socials que mantenim i posseïm, mantenim-la autònoma! Pots fer una aportació econòmica per recolzar el nostre servei de llistes? Si és així, visita https://riseup.net/donate. Una donació per a les llistes és de gran ajuda: permet que una petita contribució en el teu nom se sumi al nostre treball i equip per ajudar a mantenir milers de moviments socials actius i vibrants  de tot el món, alhora que manté els diners i les dades allunyades del món corporatiu amb ànim de lucre.