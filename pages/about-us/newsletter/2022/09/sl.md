@title = 'September'
@toc = false


Riseup novice, september 2022
--------------------------------------

Arhivirajte podatke, arhivirajte podatke! Ne izgubite vaših podatkov, ne izgubite vašega dostopa do njih

Včasih dobimo zahteve od ljudi, čigar »pad« dokumenti so bili izbrisani zaradi preteklega roka. Spet drugič se nam oglasijo s težavami dostopa do svojega elektronskega poštnega naslova – najsi je njihov naribarlink v »spečem« stanju ali pa so pozabili vstopno geslo. V takih primerih se ne da več rešiti ničesar – ko so enkrat podatki izgubljeni, so izgubljeni za vedno - razen če ste jih pred tem arhivirali.

Prosimo vas da redno arhivirate vaše podatke! Ti vključujejo vaš upravljalnik gesel, dokumente na svoji napravi in podatke shranjene pri nas, kot so e-pošta, crabgrass strani ali »pad« dokumenti.


VPN-ji pridejo in grejo, LEAP pa je na dolge steze!

Naši prijatelji iz LEAP-a pridno delajo na programih ki omogočajo delovanje Riseup VPN servisa. Najsi poskušate zaobiti požarni zid, želite več privatnosti na javnem medmrežju ali pa se želite izogniti »rudarjenju« vaših podatkov – LEAP je v zadnjem letu ustvaril mnogo novih izboljšav ki vam to omogočajo. Vzpostavili so popolnoma nov uporabniški vmesnik, hitrejše povezave z UDP podporo, novo tehniko obhoda, ter povsem prenovili Llilypad (glej 1, spodaj), torej programje ki ga uporabljajo Riseup in drugi VPN dobavitelji.

Z navdušenjem sledimo aktualno LEAP-ovo delo v prihajajočih letih, saj so nenehoma zaposleni z raziskovanjem najnovejših tehničnih rešitev. Med ostalim se trenutno posvečajo blokiranju oglaševanja! Če želite lahko podprete delo LEAP-a z donacijami preko Riseup Labs spletne strani na https://riseuplabs.org/leap ali pa donirate direktno na https://leap.se/donate.


Prosimo vas da razmislite o prispevku za stroške naše infrastrukture

Sicer pa se pri nas, v gnezdu riseup, pod površjem dogaja marsikaj. Redno vzdržujemo in izboljšujemo računalnike in ostale naprave. Za zagotavljanje pravilnega delovanja programja moramo pazljivo spremljati potek lastnih servisov, izvajati posodobitve ter ostale izboljšave. Dostikrat smo priča izrednim dogodkom ki zahtevajo takojšnje ukrepanje, kot je naprimer zaščita naših servisov pred DDoS napadi.

Če imate možnost, prosimo za trenutek vašega časa in finančne podpore, za delo ki ga Riseup opravlja v podporo osvobodilnih družbenih gibanj širom sveta. https://riseup.net/donate

1. https://leap.se/blog/2021_07_hello_lilypad