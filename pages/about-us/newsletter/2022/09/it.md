@title = 'Settembre'



Notiziario di Riseup del mese di settembre 2022
-----------------------------------------------
  

Backup Backup Backup! Non perdere i tuoi dati, non perdere il tuo accesso.

A volte riceviamo delle richieste da persone che si sono viste eliminare un documento pad perché scaduto. Altre volte qualcuno non ha usato l'email di Riseup per molti anni accorgendosi che il suo account è diventato inattivo oppure non ricorda più la password. In queste situazioni non c'è niente da fare - una volta che i tuoi dati se ne sono andati, se ne sono andati per sempre - a meno che tu non abbia fatto un backup.

Assicurati sempre di fare dei backup dei tuoi dati! Fai dei backup che includano i dati della tua applicazione per gestire le password, i documenti sul tuo computer ed i dati archiviati presso di noi come la posta elettronica, le pagine crabgrass e i documenti pad!


Le VPN vanno e vengono, ma LEAP sarà qui per molto tempo!

I nostri amici di LEAP hanno lavorato sodo sul software che rende RiseupVPN un servizio possibile. Che tu stia cercando di aggirare un firewall, che tu voglia avere una maggiore privacy sulla rete pubblica o che tu non voglia che i tuoi dati vengano intercettati, LEAP nell'ultimo anno ha apportato moltissimi miglioramenti. LEAP ha incorporato una nuova interfaccia utente, ha aggiunto il supporto all'UDP permettendo così connessioni più veloci, ha introdotto una nuova tecnologia per l'elusione e ha completamente revisionato Lilypad (vedi la nota 1 sotto), il software usato dai provider VPN come Riseup.

In LEAP sono sempre alla ricerca di nuovi sviluppi tecnologici e non vediamo l'ora di vedere il lavoro che faranno nei prossimi anni. Attualmente, una delle loro priorità è il blocco delle pubblicità! Per supportare il lavoro di LEAP, puoi fare una donazione deducibile dalle tasse tramite Riseup Labs al link https://riseuplabs.org/leap oppure puoi inviare un contributo direttamente a LEAP su https://leap.se/donate/.


Considera di contribuire ai costi della nostra infrastruttura

Ci sono un sacco di cose che vengono fatte dietro le quinte qui nel nido di riseup. Manuteniamo e miglioriamo regolarmente il nostro hardware. Per assicurarci che il software stia funzionando correttamente è necessaria la nostra costante attenzione ai servizi, attraverso l'applicazione di aggiornamenti e la realizzazione di diversi miglioramenti. Nella quotidianità si verificano anche eventi ai quali dobbiamo rispondere, come ad esempio proteggere i nostri servizi dagli attacchi DDoS.

Se puoi, prenditi un momento per dare un piccolo supporto finanziario al lavoro che Riseup fa a supporto dei movimenti sociali di liberazione di tutto il mondo. https://riseup.net/it/donare

1. https://leap.se/blog/2021_07_hello_lilypad