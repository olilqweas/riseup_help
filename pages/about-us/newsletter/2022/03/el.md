@title = 'Μάρτιος'
@toc = false


Ποιος κρατάει σημειώσεις;
-------------------------

Πολλοί άνθρωποι είναι εξοικειωμένοι με τις υπηρεσίες ηλεκτρονικού ταχυδρομείου μας, αλλά μπορεί να μην έχουν εξερευνήσει ποτέ τα pad μας - έναν επεξεργαστή κειμένου σε πραγματικό χρόνο από πολλαπλούς/ες χρήστες/στριες. Η υπηρεσία είναι εξαιρετικά εύκολη στη χρήση. Απλά επισκεφθείτε το https://pad.riseup.net και σε λιγότερο από 5 δευτερόλεπτα όλοι/ες στη συνάντηση σας μπορούν να μοιραστούν τις σημειώσεις, να συντάξουν συλλογικά μια πρόσκληση για δράση, να δουλέψουν ένα κάλεσμα συλλογή χρημάτων (εμείς το κάναμε!) ή να μεταφέρουν κείμενα μεταξύ συσκευών. Αν υπάρχει κάποιος δημιουργικός τρόπος που χρησιμοποιείτε τα pads και θέλετε να τον μοιραστείτε, διαφωτίστε μας στο outreach@riseup.net.

Τα pads μας δεν έχουν διαφημίσεις. Έχουν βασικά εργαλεία μορφοποίησης, χρώματα συγγραφής, ένα χρονοδιάγραμμα επεξεργασίας, ένα ενσωματωμένο chatbox και είναι προσβάσιμα μέσω των κρυφών υπηρεσιών Tor. Δεν συλλέγουμε δεδομένα ούτε παρακολουθούμε τα pads σας. Όλα τα pads διαγράφονται αυτόματα μετά από ένα χρονικό διάστημα μη χρήσης που μπορείτε εσείς να ορίσετε.

Η οικονομική ενίσχυση ανθρώπων σαν εσάς διατηρούν την υπηρεσία pad μας προσβάσιμη και online, παρέχοντας τους πόρους που απαιτούνται για να διατηρηθεί η ροή δεδομένων μεταξύ των ψηφιακών εργαλείων που χρησιμοποιούνται για να αλλάξουμε τον κόσμο. Αν μπορείτε, παρακαλούμε κάντε μια συνεισφορά για την υποστήριξη των υπηρεσιών που προσφέρει το Riseup σε ανθρώπους και κινήματα σε όλο τον κόσμο. https://riseup.net/donate


Μερικές φορές η συνεργασία συμβαίνει με τους πιο απροσδόκητους τρόπους
----------------------------------------------------------------------

Στη διασταύρωση της απληστίας και της καταπίεσης, τα χέρια μας είναι ενωμένα με όλους όσους έχουν δεσμευτεί να χτίσουν έναν καλύτερο κόσμο. Αντιληφθήκαμε πριν από χρόνια ότι οι επικοινωνίες αποτελούν κρίσιμη υποδομή που χρειάζονται τα κινήματά μας για να μειώσουν τον έλεγχο που έχουν το κράτος και οι εταιρείες στις ζωές μας, και είναι απαραίτητες για να ευδοκιμήσει η οργάνωσή μας. 

Αυτός είναι ο λόγος για τον οποίο συνεργαζόμαστε με άλλες τεχνολογικές συλλογικότητες σε όλο τον κόσμο για να δημιουργήσουμε και να λειτουργήσουμε αυτόνομα τα δικά μας συστήματα επικοινωνίας που έχουν δημιουργηθεί ειδικά για τις ανάγκες των κοινοτήτων μας. Αυτό δεν είναι μόνο σημαντικό, αλλά και αποτελεσματικό! Οι καρδιές μας φτερουγίζουν όταν ακούμε πώς το έργο μας έχει ενισχύσει το οργανωτικό σας έργο. Η συνεργασία είναι όμορφη!

Μπορείτε να συνεργαστείτε μαζί μας συμβάλλοντας στην οικοδόμηση αυτών των ζωτικών πόρων που βοηθούν τις κοινότητές μας να ευημερήσουν; Αν μπορείτε, παρακαλούμε επισκεφθείτε το https://riseup.net/donate.

Υ.Γ. Μπορούμε πάντα να χρησιμοποιήσουμε βοήθεια για τη μετάφραση των ενημερωτικών μας δελτίων, του ιστότοπου και άλλων επικοινωνιών - στείλτε ένα σημείωμα στο outreach@riseup.net αν θέλετε να συνεισφέρετε με αυτόν τον τρόπο.


Σας ευχαριστούμε, σας ευχαριστούμε, σας ευχαριστούμε!
-----------------------------------------------------

Αυτό είναι το τελευταίο μας email για το φετινό κάλεσμα σε οικονομική ενίσχυση. Θέλουμε να σας ευχαριστήσουμε για τη βοήθεια μας και για την υποστήριξη που δείχνετε στα κινήματα σε όλο τον κόσμο.

Θέλουμε επίσης να ευχαριστήσουμε όλους τους φιλικούς και καταπληκτικούς εθελοντές που μας δίνουν ένα χεράκι: αυτούς που βοηθούν με τα δελτία υποστήριξης, τους φοβερούς/ες μας μεταφραστές/στριες, τους/τις καλλιτέχνες που μας προσφέρουν την τέχνη τους εδώ και χρόνια. Τους ανθρώπους που βοηθούν τους/τις φίλους/ες τους στη χρήση των υπηρεσιών μας, να γίνουν πιο ασφαλείς και πιο επικίνδυνοι/ες. Τους ανθρώπους που μας δίνουν ανατροφοδότηση. Και τον καθένα και καθεμία από εσάς για τη συμβολή σας στο τεράστιο έργο της οικοδόμησης ενός διαφορετικού κόσμου.

Αγάπη και οργή,

Τα πουλιά του riseup

Υ.Γ. Σε περίπτωση που είστε ένας ή μία από τους υπέροχους/ες δωρητές/τριες μας που πάσχετε από αναβλητικότητα.... https://riseup.net/donate