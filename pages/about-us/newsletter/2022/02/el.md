@title = 'Φεβρουάριος'
@toc = false


Ποιανών email; Το δικό σας email! Ποιανών τα δεδομένα; Τα δικά σας δεδομένα! Ποιανών δρόμοι; Οι δικοί μας δρόμοι!
-----------------------------------------------------------------------------------------------------------------

Η Riseup άρχισε να προσφέρει υπηρεσίες ηλεκτρονικού ταχυδρομείου πριν από είκοσι χρόνια, αφού κάποια από τα πουλιά της Riseup παρατήρησαν ότι οι ακτιβιστές φίλοι, φίλες και σύμμαχοί μας χρησιμοποιούσαν εταιρικά email ενώ οργανώνονταν ενάντια στην παγκοσμιοποίηση και τον ΠΟΕ. Ήμασταν μία από τις λίγες τεχνολογικά έμπειρες ακτιβιστικές συλλογικότητες που αποφάσισαν να πολεμήσουν τα μονοπώλια που ανέπτυσσαν οι εταιρείες με τις σχετικά νέες ψηφιακές τεχνολογίες επικοινωνίας. Μέχρι τότε, οι τηλεφωνικές παρακολουθήσεις και η υποκλοπή της αλληλογραφίας ήταν δύο από τους κύριους τρόπους που χρησιμοποιούσαν οι κυβερνήσεις και οι εταιρείες για να παραβιάζουν την ιδιωτική σας ζωή, καθώς προσπαθούσαν να ενισχύσουν τους δεσμούς της καταπίεσης. Το ηλεκτρονικό ταχυδρομείο ήταν ένα νέο πεδίο, ένα πεδίο στο οποίο οι εταιρείες εκμεταλλεύτηκαν τις "δωρεάν" υπηρεσίες για να επωφεληθούν από τις επικοινωνίες και τις προσωπικές πληροφορίες που συλλέγουν για εμάς, με τρόπους που δεν ήταν ποτέ πριν δυνατοί.

Με την πάροδο του χρόνου, οι πραγματικά δωρεάν υπηρεσίες ηλεκτρονικού ταχυδρομείου μειώθηκαν. Οι πάροχοι ηλεκτρονικού ταχυδρομείου απαιτούν πλέον συχνά από τους χρήστες/στριες να παρέχουν την πραγματική τους ταυτότητα για να συμμετάσχουν στην ψηφιακή επικοινωνία. Υπηρεσίες που ήταν ελεύθερα προσβάσιμες όταν ξεκίνησε η νέα εποχή της ψηφιακής εποχής, τώρα περιορίζονται, εκτός αν υποταχθείτε στην παρακολούθηση και τον εντοπισμό της ζωής σας. Ως αποτέλεσμα, γίνεται όλο και πιο δύσκολο να επικοινωνείτε ιδιωτικά στο διαδίκτυο.

Το Riseup είναι ένας από τους λίγους παρόχους που εργάζονται ενεργά για την προώθηση της ιδιωτικότητας και της ασφάλειας των χρηστών του, ενώ παράλληλα είναι δωρεάν. Μπορούμε να το κάνουμε αυτό μόνο μέσω των δωρεών που κάνετε εσείς. Δεν κάνουμε data mining στο email σας, κερδοσκοπώντας πουλώντας τα προσωπικά, ιδιωτικά σας δεδομένα σε διαφημιστές, εταιρείες, τον στρατό, τους μπάτσους ή οποιονδήποτε άλλο. Είμαστε σε αυτό μαζί σας - καλύπτουμε τα νώτα σας, εφόσον καλυπτετε κι εσείς τα δικά μας. Αν μπορείτε να μας βοηθήσετε, παρακαλώ κάντε το - κάνουμε ό,τι μπορούμε για να σας βοηθήσουμε. Αν δεν μπορείτε, καταλαβαίνουμε και πάλι θα κάνουμε ό,τι μπορούμε για να σας βοηθήσουμε.

Μπορείτε να ζεστάνετε τις καρδιές μας και να ενισχύσετε την αποφασιστικότητά μας κάνοντας μια δωρεά για να μας βοηθήσετε να συνεχίσουμε να παρέχουμε κινηματικές υποδομές; https://riseup.net/el/donate


Θέλουμε να προστατεύσετε τον εαυτό σας από αδιάκριτα βλέμματα
-------------------------------------------------------------

Γνωρίζετε ότι ο πάροχος υπηρεσιών internet που χρησιμοποιείτε πιθανότατα μαζεύει και εκμεταλλεύται τα δεδομένα σας, ώστε να μπορεί να πουλήσει πληροφορίες σχετικά με την online συμπεριφορά σας, με σκοπό το κέρδος; Χρησιμοποιώντας το RiseupVPN, ή κάποια παρόμοια υπηρεσία, θα διατηρήσετε τη σύνδεσή σας κρυπτογραφημένη και θα αποκαταστήσετε την ιδιωτικότητα σας που προσπαθούν να διαρρήξουν οι εταιρείες.

Το RiseupVPN κατασκευάστηκε με LEAP (https://leap.se) για να είναι δωρεάν, ανοιχτού κώδικα και εξαιρετικά εύκολο στη χρήση. Ακόμα καλύτερα, είναι διαθέσιμο για τις περισσότερες συσκευές! Αν δεν το έχετε ήδη κάνει, σκεφτείτε να το δοκιμάσετε - θα αυξήσετε την προσωπική σας ιδιωτικότητα και ασφάλειά, θα την ενισχύσετε επίσης και για τους άλλους.

Η λειτουργία μιας υπηρεσίας VPN κοστίζει χρήματα και επειδή δεν σας ζητάμε να δημιουργήσετε έναν λογαριασμό, ούτε σας χρεώνουμε χρήματα, χρειαζόμαστε τη συνεισφορά σας για να συνεχίσουμε. Οι συνεισφορές στη Riseup Networks πηγαίνουν για την υποστήριξη της ευρυζωνικότητας (bandwidth), του hardware και της εργασίας που απαιτείται για να διατηρηθεί αυτή η υπηρεσία ενεργή και σε διαθέσιμη. Αν μπορείτε να ενισχύσετε την υπηρεσία VPN, παρακαλούμε επισκεφθείτε τη διεύθυνση https://riseup.net/el/vpn/donate.

Θέλετε να κάνετε μια δωρεά που εκπίπτει της φορολογίας; Αν την κάνετε στη Riseup Labs (αντί για τη Riseup Networks), τότε η ενίσχυση σας θα συνεισφέρει επίσης στην έρευνα και ανάπτυξη που απαιτείται για τη συνεχιζόμενη βελτίωση και συντήρηση της εφαρμογής client VPN. https://riseuplabs.org/donate
