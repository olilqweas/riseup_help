@title = 'Σεπτέμβριος'
@toc = false


Ενημερωτικό δελτίο Riseup Σεπτέμβριος 2021 
------------------------------------------

Τακτοποίηση της φωλιάς μας

Καθώς ο COVID-19 χτύπησε τον πλανήτη, η ζωή μας μετακινήθηκε όλο και περισσότερο από τους δρόμους στο διαδίκτυο και υπήρξε πολύ μεγαλύτερη ζήτηση για τις υπηρεσίες μας. Το Riseup δεν ήταν προετοιμασμένο για αυτό και προσπαθήσαμε όσο πιο γρήγορα μπορούσαμε να ανταποκριθούμε στις προσδοκίες σας. Έκτοτε εργαζόμαστε σκληρά για να κάνουμε τις υπηρεσίες μας ακόμη πιο προσαρμόσιμες, αυξάνοντας την αξιοπιστία μας και κάνοντας την εμπειρία των χρηστών μας λίγο πιο ευχάριστη σε αυτούς τους απομακρυσμένους καιρούς εργασίας.

Στο παρασκήνιο γίνεται σκληρή δουλειά για να επιτευχθεί σταθερότητα στις υπηρεσίες του Riseup. Αναβαθμίζουμε το υλικό μας και ενημερώνουμε την υποδομή μας για να συμβαδίζουμε με την εποχή, για παράδειγμα οι βελτιώσεις στο συστήμα ελέγχου μας δίνουν τη δυνατότητα να επιλύουμε ταχύτερα προβλήματα. Προχωράμε, αλλά έχουμε πολλά να κάνουμε, και θέλαμε να σας ενημερώσουμε γιατί ήμασταν ήσυχοι και ήσυχες όλους αυτούς τους μήνες.

Ανυπομονούμε να σας δούμε ξανα όλο και περισσότερο στους δρόμους. Μείνετε ασφαλείς!

Αγαπάμε τις κοινότητές μας

Αγαπάμε τις κοινότητές μας και τις κοινότητες που υποστηρίζουμε σε όλο τον κόσμο. Το Riseup αναπτύχθηκε ως μια ριζοσπαστική αριστερή απάντηση στην εταιρική και κρατική καταστολή κατά τη διάρκεια λαϊκών διαδηλώσεων κατά του Παγκόσμιου Οργανισμού Εμπορίου (WTO) το 1999, και οι αξίες και ο σκοπός μας το αντικατοπτρίζουν αυτό. Εάν θέλετε να έχετε καλύτερη κατανόηση για το ποιοι είμαστε ή γιατί υπάρχουμε, επισκεφτείτε τη διεύθυνση https://riseup.net/el/about-us.

Δεν θα πρέπει να αποτελεί έκπληξη το γεγονός ότι θα κλείσουμε λογαριασμούς που μεταδίδουν τρανσφοβία, ομοφοβία, ρατσισμό, σεξισμό ή οποιοδήποτε άλλο είδος ποταπότητας. Πρέπει να είμαστε σαφείς, κάνουμε αυτήν τη δουλειά για κάποιο λόγο και ακόμη και το να έχουμε προσβλητικό όνομα χρήστη ή ψευδώνυμο είναι αντίθετο με τον σκοπό μας.

Διακινώντας το κουτί ελεύθερης συνεισφοράς!

Δεν είμαστε καλοί στο να ζητάμε χρήματα και αυτό φαίνεται. Επαναχρησιμοποιούμε hardware όσο το δυνατόν περισσότερο, δεν νοικιάζουμε χώρο γραφείου ή παρέχουμε εξοπλισμό στο προσωπικό μας. Θα προτιμούσαμε να ασχολούμαστε με την επανάσταση παρά με τον καπιταλισμό. Έτσι κάνουμε τα πράγματα να λειτουργούν και περιστασιακά κάνουμε δειλά αιτήματα για την οικονομική σας υποστήριξη. Εάν μπορείτε, βοηθήστε να καλυφθούν τα έξοδα των υπηρεσιών που παρέχει η νεοσύστατη ομάδα παγκοσμίως σε ακτιβιστές, δημοσιογράφους, υπερασπιστές των ανθρωπίνων  δικαιωμάτων και άλλους ανθρώπους σαν εσάς που προσπαθούν να κάνουν τον κόσμο έναν καλύτερο χώρο, χωρίς καταπίεση. https://riseup.net/el/about-us/donate