@title = 'Eylül'
@toc = false


Eylül 2021 Riseup Bülteni
-------------------------

Yuvamızı düzenliyoruz

COVID-19 gezegeni vurdukça yaşamlarımız giderek daha fazla sokaklardan İnternet'e taşındı ve hizmetlerimize çok daha fazla talep oldu. Riseup buna hazır değildi ve beklentilerinizi karşılamak için elimizden geldiğince hızlı yanıt verdik. O zamandan beri hizmetlerimizi daha da uyarlanabilir hale getirmek, güvenilirliğimizi artırmak ve bu uzaktan çalışma zamanlarında kullanıcı deneyiminizi biraz daha az korkunç hale getirmek için çok çalışıyoruz. 

Perde arkasında hizmetlerimizi kararlı hale getirmek için çok fazla sıkı çalışma yapılıyor. Zamana ayak uydurmak için donanımlarımızı yükseltiyor ve altyapımızı güncelliyoruz, örneğin izleme sistemi iyileştirmelerimiz sorunları daha hızlı çözmemizi sağlıyor. İlerliyoruz ama hala yapılacak çok şey var ama bunca aydır neden sessiz kaldığımızı size bildirmek istedik. 

Sizi yeniden sokaklarda daha fazla görmek için sabırsızlanıyoruz. Güvende kalın!

Topluluklarımızı seviyoruz

Topluluklarımızı ve dünya çapında desteklediğimiz toplulukları seviyoruz. Riseup, 1999’da DTÖ’ye karşı yapılan halk protestoları sırasında şirket ve devlet baskısına radikal sol bir tepki olarak gelişti ve değerlerimiz ve amaçlarımız bunu yansıtıyor. Kim olduğumuzu veya neden var olduğumuzu daha iyi anlamak istiyorsanız lütfen https://riseup.net/about-us adresini ziyaret edin.

Transfobi, homofobi, ırkçılık, cinsiyetçilik ya da her türlü aşağılık faaliyeti yayan hesapları kapatmamız sürpriz olmamalı. Net olmalıyız, bu işi bir amaç için yapıyoruz ve sadece saldırgan bir kullanıcı adı veya takma isme sahip olmak bile amacımıza aykırı.

Bağış kutusuna geçersek

Para istemekte pek iyi değiliz ve belli oluyor. Donanımlarımızı mümkün olduğunca tekrar kullanıyoruz, ofis alanı kiralamıyoruz veya personele ekipman sağlamıyoruz. Kapitalizmle bağ kurmaktansa devrimle bağ kurmayı tercih ediyoruz. Bu yüzden işlerin yürümesini sağlıyoruz ve zaman zaman finansal desteğiniz için çekingen taleplerde bulunuyoruz. Yapabilirseniz, lütfen Risup’ın dünyayı daha iyi, baskıdan arınmış bir yer haline getirmeye çalışan aktivistlere, gazetecilere, insan hakları savunucularına ve sizin gibi diğer insanlara dünya çapında sağladığı hizmetlerin maliyetlerini karşılamaya yardımcı olun. https://riseup.net/donate