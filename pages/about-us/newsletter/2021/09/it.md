@title = 'Settembre'


Notiziario Riseup del mese di settembre 2021
--------------------------------------------

Mettere in ordine il nostro nido

Quando la COVID-19 ha colpito il pianeta, le nostre vite si sono spostate sempre più dalle strade a internet e c'è stato un grande aumento della richiesta dei nostri servizi. Riseup non era preparata a questo e abbiamo risposto il più velocemente possibile cercando di essere all’altezza delle vostre aspettative. Da allora abbiamo lavorato duramente per rendere i nostri servizi ancora più adattabili, aumentando la nostra affidabilità e rendendo la vostra esperienza utente un po’ meno terribile durante questi tempi di lavoro a distanza.

Dietro le quinte c’è un sacco di duro lavoro fatto per dare stabilità ai nostri servizi. Per stare al passo con i tempi abbiamo migliorato il nostro hardware e aggiornato la nostra infrastruttura. Per esempio i miglioramenti al nostro sistema di monitoraggio ci stanno permettendo di risolvere i problemi più velocemente. Siamo andati avanti ma c’è ancora molto da fare, in ogni caso volevamo farvi sapere perché siamo stati tranquilli per tutti questi mesi.

Non vediamo l’ora di vedervi sempre più spesso per le strade. State al sicuro!

Amiamo le nostre comunità

Amiamo le nostre comunità e le comunità che sosteniamo in tutto il mondo. Riseup si è sviluppata come risposta di sinistra radicale alla repressione delle aziende e degli stati durante le proteste popolari contro il WTO nel 1999, e i nostri valori e i nostri scopi riflettono questo. Se volete capire meglio chi siamo, o perché esistiamo, visitate https://riseup.net/it/about-us.

Non dovrebbe sorprendere il fatto che chiuderemo tutti gli account che diffondono transfobia, omofobia, razzismo, sessismo o qualsiasi altro tipo di attività ignobile. Vogliamo essere chiari, facciamo questo lavoro per un motivo e anche solo avere un nome utente o uno pseudonimo offensivo è contrario al nostro scopo.

Passare il piattino delle donazioni

Non siamo bravi a chiedere soldi e si vede. Riutilizziamo l’hardware il più possibile, non affittiamo uffici o forniamo attrezzature allo staff. Preferiremmo di gran lunga essere impegnati nella rivoluzione piuttosto che nel capitalismo. Così facciamo funzionare le cose e occasionalmente facciamo timide richieste per il vostro supporto finanziario. Se puoi, per favore aiuta a coprire i costi dei servizi che Riseup fornisce in tutto il mondo ad attivisti, giornalisti, difensori dei diritti umani e altre persone come te che stanno cercando di rendere il mondo un posto migliore, libero dall’oppressione. https://riseup.net/it/donare