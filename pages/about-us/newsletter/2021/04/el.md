@title = 'Απρίλιος'
@toc = false


Ενημερωτικό δελτίο Riseup Απριλίου 2021
---------------------------------------

Ειδοποίηση απόσυρσης υπηρεσιών

Φέτος καταργούμε μερικές υπηρεσίες του Riseup. Αυτές που θα καταργηθούν είναι το xmpp, το squirrelmail και το "red" VPN. Το κάνουμε αυτό επειδή το εργατικό μας δυναμικό είναι περιορισμένο και πρέπει να δώσουμε προτεραιότητα στις υπηρεσίες που χρησιμοποιούνται ενεργά από τον μεγαλύτερο αριθμό χρηστών/στριών. Εάν δεν μπορούμε να διατηρήσουμε ενεργά μια υπηρεσία, τότε θα ήταν ανεύθυνο εκ μέρους μας να συνεχίσουμε να την παρέχουμε. Θέτει σε κίνδυνο εσάς και άλλους/ες χρήστες/στριες του Riseup αν δεν συντηρείται σωστά. Αυτές οι υπηρεσίες χρησιμοποιούνται από πολύ λίγους ανθρώπους, καθώς μεγάλος αριθμός έχει ήδη περάσει σε άλλο λογισμικό συνομιλίας (π.χ. Matrix, Signal, DeltaChat), σε καλύτερες επιλογές αλληλογραφίας (roundcube, ή έναν client αλληλογραφίας), ή στο RiseupVPN. Για όσους/ες από εσάς εξακολουθείτε να χρησιμοποιείτε αυτές τις παλιές υπηρεσίες, τώρα είναι η ώρα να αρχίσετε να σκέφτεστε τη μετάβαση από αυτές.

Θέλουμε τα σχόλιά σας σχετικά με το VPN

Το Riseup αναζητά επί του παρόντος κάποιους ανθρώπους που θα συνεισφέρουν τεστάροντας και αξιολογώντας την υπηρεσία VPN του Riseup και τον client VPN που αναπτύχθηκε από το LEAP Encryption Access Project. Αν θέλετε να συμμετάσχετε ή αν θέλετε απλώς να μας γράψετε και να μας πείτε τη γνώμη σας για το VPN, στείλτε μας ένα σημείωμα στο outreach@riseup.net.

Συνεισφέρετε στην κάλυψη των λειτουργικών μας εξόδων

Ηλεκτρονική αλληλογραφία, λίστες, δελτία βοήθειας, συνδέσεις και πύλες vpn, crabgrass, etherpads, κοινόχρηστα αρχεία... συμβαίνουν τόσα πολλά πράγματα. Χρειαζόμαστε την οικονομική σας βοήθεια για το ρεύμα, το υλισμικό, το λογισμικό και την εργασία που απαιτείται για να διατηρήσουμε τις υπηρεσίες του Riseup σε λειτουργία. Αν μπορείτε, παρακαλούμε, αφιερώστε λίγο χρόνο για να κάνετε μια δωρεά και να στηρίξετε το έργο μας - https://riseup.net/donate