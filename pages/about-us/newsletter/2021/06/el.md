@title = 'Ιούνιος'
@toc = false


Ενημερωτικό δελτίο Riseup Ιουνίου 2021
--------------------------------------

Σελίδα κατάστασης Riseup: https://riseupstatus.net

Είχαμε κάποια έκτακτα τεχνικά προβλήματα φέτος και παρατηρήσαμε ότι δεν είχαμε έναν άμεσο τρόπο να σας ενημερώσουμε για το τι συνέβαινε όσο δουλεύαμε για την επίλυση τους. Για αυτόν τον λόγο, δημιουργήσαμε ένα νέο μέρος έτσι ώστε να βρίσκετε τις πιο ενημερωμένες πληροφορίες σχετικά με τις διακοπές των υπηρεσιών μας.

Βάλτε σελιδοδείκτη στο https://riseupstatus.net ώστε να μπορείτε να βλέπετε γρήγορα αν γνωρίζουμε ήδη για προβλήματα με τις υπηρεσίες της Riseup!

Υπενθύμιση για την κατάργηση υπηρεσιών.

Η Riseup θα συνεχίσει να παρέχει υπηρεσίες ηλεκτρονικού ταχυδρομείου, όπως κάναμε τα τελευταία 20 χρόνια, ωστόσο καταργούμε τη διεπαφή Squirrelmail. Δεν γνωρίζετε τι είναι το Squirrelmail; Τότε δεν χρειάζεται να ανησυχείτε γι' αυτό!

Αν θέλετε να μάθετε περισσότερα για την κατάργηση του Squirrelmail, επισκεφθείτε τη διεύθυνση https://riseup.net/email/webmail/squirrelmail. Επιπλέον, όπως αναφέρθηκε στο προηγούμενο ενημερωτικό δελτίο, οι υπηρεσίες XMPP και οι "κόκκινες" υπηρεσίες VPN θα καταργηθούν επίσης.

Μπορείτε να συνεισφέρετε!

Θέλετε να συνεισφέρετε στο Riseup; Δώστε μια πρόσκληση ηλεκτρονικού ταχυδρομείου σε κάποιον/α, εξηγήστε πώς χρησιμοποιείται ένα VPN, μοιραστείτε το προπαγανδιστικό υλικό σας με την υπηρεσία διαμοιρασμού αρχείων μας, χρησιμοποιήστε το crabgrass για να σχεδιάσετε το επόμενο έργο σας, συντάξτε το επόμενο ενημερωτικό σας δελτίο ή κρατήστε σημειώσεις για συναντήσεις στο etherpad μας - κάντε ό,τι είναι αυτό που κάνετε για να μεταμορφώσετε τον κόσμο. Αν μπορείτε, μπορείτε επίσης να κάνετε μια δωρεά για να υποστηρίξετε τις οικονομικές ανάγκες της Riseup στο https://riseup.net/donate.