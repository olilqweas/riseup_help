@title = 'Settembre'


Settembre 2024 Bollettino di Riseup
-----------------------------------

1. Fateci un regalo di compleanno, raccontateci della vostra storia con Riseup!

Riseup compierà presto il 25° compleanno! Abbiamo superato tempi buoni e cattivi con un solo obiettivo: sostenere le persone adorabili, come voi, che lottano per un altro mondo. Riseup è ciò che è grazie a tutti voi!

Per il nostro compleanno vorremmo sapere dove e come ci avete trovati, perché siete felici che siamo ancora in azione. Ringraziamo molto quelli che hanno già scritto le loro storie. Ne vorremmo sentire di più, quindi non perdete tempo, usate la vostra tastiera, scriveteci e inviateci un’email all’indirizzo outreach@riseup.net. o/

Nei prossimi mesi condivideremo alcune delle storie che ci avete mandato per festeggiare i 25 anni dei servizi di comunicazione per la lotta in cui siamo tutti impegnati.

2. RiseupVPN – aggiornamento del rilascio

I nostri fantastici amici di Encryption Access Project LEAP (https://leap.se) hanno lavorato sodo per migliorare il software che molti di voi usano con il nostro servizio di VPN e ora c’è un nuovo rilascio del client VPN, RiseupVPN! LEAP ha lavorato duramente per eliminare il debito tecnico, razionalizzare la sua base di codice, aggiornare la documentazione, migliorare la interfaccia con gli utenti e portare al passo con i tempi l’applicazione del desktop con le versioni mobili. Nel prossimo futuro, LEAP ottimizzerà anche le prestazioni di gateway integrando nuove caratteristiche di bilanciamento del carico.

LEAP non solo sviluppa e mantiene RiseupVPN, ma anche la piattaforma di back-end del VPN, Lilypad. Mentre Riseup integra il lavoro di LEAP, sarete in grado di utilizzare nuove tecnologie di elusione, alcune delle quali saranno disponibili questo autunno e altre continueranno ad essere incluse nelle emissioni aggiuntive di LEAP per l’anno prossimo.

LEAP sviluppa il software della rete, mentre noi di Riseup siamo quelli che lo devono implementare, coordinare l’infrastruttura sottostante e renderla disponibile. Se volete fare una donazione a LEAP direttamente per sostenere il loro lavoro di sviluppo della nostra rete, visitate https://leap.se/donate/. Per maggiori informazioni su RiseupVPN, visitate riseup.net/vpn.

3. È ora di passare il cappello! Puoi fare un contributo?

La gestione dei servizi di Riseup richiede molta manodopera e risorse finanziarie, per questo una donazione, anche la più piccola somma, sarebbe davvero utile. Forniamo gratuitamente tutti i nostri servizi di comunicazione, ma abbiamo bisogno del vostro aiuto per renderlo possibile. Se potete, dateci una mano apportando un contributo finanziario al lavoro che Riseup fa per rendere possibile un altro mondo. riseup.net/it/donare