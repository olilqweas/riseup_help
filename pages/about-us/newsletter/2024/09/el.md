@title = 'Σεπτέμβριος'
@toc = false


Σεπτέμβριος 2024 Ενημερωτικό Δελτίο Riseup
------------------------------------------

1. Πάρε μας ένα δώρο γενεθλίων – πες μας για την ιστορία σου με τη Riseup!

Η Riseup θα έχει σύντομα τα 25α γενέθλιά της! Έχουμε καταφέρει να περάσουμε καλές και κακές στιγμές με έναν στόχο: να στηρίξουμε τους υπέροχους ανθρώπους, όπως εσύ, που αγωνίζονται για έναν άλλο κόσμο. Η Riseup είναι αυτό που είναι χάρη σε όλα σας!

Για τα γενέθλιά μας, θα θέλαμε να ακούσουμε πως έμαθες τη Riseup, γιατί χαίρεσαι που υπάρχουμε ακόμα. Στέλνουμε ένα θερμό ευχαριστώ σε όσα έστειλαν ήδη τις ιστορίες τους – μας εμπνέετε να συνεχίσουμε! Και θα θέλαμε να ακούσουμε περισσότερα, οπότε μην χάνεις χρόνο, πιάσε το πληκτρολόγιο και στείλε μας ένα email στο outreach@riseup.net. ο/

Τους επόμενους μήνες, θα μοιραστούμε μερικές από τις ιστορίες που έχετε μοιραστεί μαζί μας καθώς γιορτάζουμε τα 25α μας χρόνια στην παροχή υπηρεσιών επικοινωνίας για τους αγώνες μας.

2. RiseupVPN νέα έκδοση

Τα υπέροχα φίλα μας στη LEAP (https://leap.se) έχουν εργαστεί σκληρά για τη βελτίωση του λογισμικού που πολλά από εσάς χρησιμοποιούν με την υπηρεσία του RiseupVPN και τώρα υπάρχει μια νέα έκδοση! Τον τελευταίο καιρό η LEAP έχει αφοσιωθεί στην εξάλειψη του τεχνικού χρέους, την βελτίωση του λογισμικού και του user interface, την ενημέρωση του documentation και να φέρει την εφαρμογή desktop στην ίδια έκδοση για το κινητό. Σύντομα η LEAP θα βελτιστοποιήσει και τις επιδόσεις του VPN ενσωματώνοντας νέα χαρακτηριστικά εξισορρόπησης φορτίου.

Η LEAP όχι μόνο διατηρεί το RiseupVPN, αλλά και την πλατφόρμα υποστήριξης του VPN, το Lilypad. Καθώς η Riseup κάνει χρήση του έργου της LEAP, θα είσαι κι εσύ σε θέση να χρησιμοποιήσεις νέες τεχνολογίες παράκαμψης, μερικές από τις οποίες θα είναι διαθέσιμες αυτό το φθινόπωρο και άλλα θα συνεχίσουν να περιλαμβάνονται στις πρόσθετες εκδόσεις της LEAP κατά τη διάρκεια του επόμενου έτους.

Ενώ η LEAP αναπτύσσει το λογισμικό VPN, η Riseup πρέπει να το υλοποιήσει, να συντονίσει την υποκείμενη υποδομή και να το κάνει διαθέσιμο. Εάν θέλεις να ενισχύσεις τη LEAP άμεσα για να υποστηρίξεις τη δουλειά που κάνουν στο VPN μας, επισκέψου το https://leap.se/donate/. Για περισσότερες πληροφορίες σχετικά με το RiseupVPN, επισκέψου το riseup.net/vpn.

3. Ώρα να γυρίσει το κράνος! Μπορείς να συνεισφέρεις;

Η λειτουργία της Riseup κοστίζει οικονομικά και πολλή δουλειά και , οπότε αν είσαι σε θέση να μας ενισχύσεις οικονομικά, ακόμα και το μικρότερο ποσό, αυτό θα ήταν πραγματικά χρήσιμο. Παρέχουμε όλες τις υπηρεσίες επικοινωνίας μας δωρεάν, αλλά πρέπει να έχουμε τη βοήθειά σας για να το καταφέρουμε αυτό. Εάν μπορείτε, παρακαλούμε να αφιερώσετε ένα λεπτό και να κάνετε μια οικονομική συνεισφορά στη δουλειά που κάνει η Riseup για να καταστήσει έναν άλλο κόσμο εφικτό. riseup.net/el/donate