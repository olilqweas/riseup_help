@title = 'Eylül'
@toc = false


Eylül 2024 Riseup Bülteni
-------------------------

1. Bize bir doğum günü hediyesi verin – Riseup ile olan geçmişinizi anlatın!

Riseup yakında 25. yaşını dolduracak! Bunu iyi ve kötü zamanlarda aklımızdaki tek bir hedefle yaptık: tıpkı sizin gibi, başka bir dünya için kavga eden, güzel insanları desteklemek için. Riseup, hepinizin sayesinde şu anki halinde!

Doğum günümüz için riseup’la nasıl tanıştığınızı, neden hala buralarda olmamızdan mutluluk duyduğunuzu duymayı çok isteriz. Hikayelerini halihazırda gönderenlere içten teşekkürlerimizi iletiyoruz – devam etmemiz için bize ilham veriyorsunuz! Ve daha fazlasını duymak istiyoruz, bu yüzden zaman kaybetmeyin, şu klavyeyi alın, yazmaya başlayın ve bize outreach@riseup.net adresinden bir e-posta gönderin.

Önümüzdeki aylarda, hepimizin içinde yer aldığı, mücadele için iletişim hizmetlerini sunmamızın 25. yılını kutlarken, sizin bizimle paylaştığınız hikayelerden bazılarını paylaşacağız.

2. RiseupVPN sürüm güncellemesi

LEAP Encryption Access Project’teki (Şifreleme Erişim Projesi) harika arkadaşlarımız (https://leap.se) birçoğunuzun kullandığı VPN hizmetimizdeki yazılımları geliştirmek için çok çalışıyorlardı ve şimdi VPN istemcisinin yeni bir sürümü var, RiseupVPN. LEAP, geçmişten kalan işleri çözmek, kod tabanını düzene sokmak, dokümantasyonu güncellemek, kullanıcı arayüzlerini iyileştirmek ve masaüstü uygulamasını mobil sürümlerle uyumlu hale getirmek için çok çalışıyordu. Yakın gelecekte, LEAP yeni yük dengeleme özelliklerini entegre ederek ağ geçidi performanslarını da optimize edecek.

LEAP yalnızca RiseupVPN’i değil, aynı zamanda arka uç VPN platformu, Lilypad’i de geliştiriyor ve onun da bakımını yapıyor. Riseup, LEAP’in çalışmalarıyla entegre olurken, siz de bazıları bu sonbaharda kullanıma sunulacak, diğerleri de önümüzdeki yıl içinde LEAP’in ek sürümlerine eklenmeye devam edecek olan yeni atlatma teknolojisini kullanabileceksiniz.

LEAP VPN yazılımını geliştirirken, Riseup bunu uygulamak, arka plandaki altyapıyı koordine etmek ve sizin kullanımınıza sunmak zorunda. VPN’imizin geliştirme işlerini desteklemek için LEAP’e doğrudan bağış yapmak isterseniz lütfen https://leap.se/donate/ adresini ziyaret edin. RiseupVPN hakkında daha fazla bilgi için lütfen riseup.net/vpn adresini ziyaret edin.

3. Şapkayı dolaştırma zamanı! Siz de katkıda bulunabilir misiniz?

Riseup hizmetlerini yürütmek çok fazla emek ve finansal kaynak gerektiriyor, bu yüzden bağışta bulunabilecek durumdaysanız, en küçük miktar bile, gerçekten yardımcı olacaktır. Tüm iletişim hizmetlerimizi ücretsiz olarak sağlıyoruz, ancak bunu mümkün kılmak için sizin yardımınıza ihtiyacımız var. Eğer yapabilirseniz, lütfen bir dakikanızı ayırın ve Riseup’ın başka bir dünyayı mümkün kılmak için yaptığı çalışmalara finansal katkıda bulunun. riseup.net/donate