@title = 'Kesäkuu'
@toc = false


Kiitokset 
---------

Muutosten pyörteissä ja uusien lintujen liittyessä parveen pysähdymme hetkeksi tarkastelemaan sitä, miten apunne on kannatellut meitä eteenpäin.

Rahallisen avun pyytäminen ei suoraan sanoen ole meille luontevaa. Kun navigoimme haasteiden hetteikössä ja juhlimme saavutuksia, huomaamme kuitenkin, että kuljemme kohti päämääriämme vain teidän tukenne ansiosta. 

Toisinaan meiltä kysytään, mikä kunkin käyttäjän osuus palveluiden hinnasta olisi. Tosiasiassa kollektiivisten ponnistusten hinnoittelu tuntuu sopimattomalta. Hankkeemme käyttövoimia ovat rakkaus, vimma ja päättäväisyys, jotka jokainen meistä laittaa peliin. Ei ole asianmukaista arvioida tätä rahallisesti. 

Oikeasti meitä määrittelee sinun osallisuutesi – olitpa sitten omistanut aikaasi riseupille, tukenut rahallisesti tai käyttänyt palveluitamme järjestäytymiseen paremman maailman puolesta. Yhdessä me olemme yhteisö, jota ohjaa jaettu visio paremmasta maailmasta. Meidät yhdistää määrätietoisuus tuon vision muuttamisessa todeksi. 

Meille on tärkeää tukea yhteisöjen kommunikointia. Vaikket vielä olisikaan tarttunut tilaisuuteen, ei rahallinen osallistuminen ole koskaan liian myöhäistä - https://riseup.net/donate

Kiitos kaikille, jotka olette tavalla tai toisella mukana rakentamassa maailmaa sellaiseksi kuin sen tulisi olla.