@title = 'Ιούνιος'
@toc = false


Ευχαριστούμε
------------

Μέσα στον καταιγισμό μεταβάσεων και την άφιξη νέων πουλιών στο σμήνος, κάνουμε ένα διάλειμμα για να εξετάσουμε πώς η υποστήριξή σας μας έχει βοηθήσει ως τώρα.

Θα είμαστε ειλικρινά: το να ζητάμε οικονομική βοήθεια δεν είναι κάτι που μας βγαίνει φυσικά. Ωστόσο, καθώς αντιμετωπίζουμε τις προκλήσεις και γιορτάζουμε τους θριάμβους, αναγνωρίζουμε τον απαραίτητο ρόλο που έχει η γενναιοδωρία σας στην τροφοδότηση της αποστολής μας.

Μερικές φορές μας ρωτούν ποιό είναι το κόστος χρήσης των υπηρεσιών μας. Η αλήθεια είναι ότι μας φαίνεται απαράδεκτο να βάλουμε μια τιμή στον αντίκτυπο των συλλογικών μας προσπαθειών. Το έργο μας τροφοδοτείται από την αγάπη, την οργή και την αποφασιστικότητα που το καθένα μας φέρνει στο τραπέζι. Αυτό δεν είναι κάτι που μπορεί να αξιολογηθεί επαρκώς μέσω μιας οικονομικής οπτικής.

Είτε αφιέρωσες το χρόνο σου στη riseup, συνεισέφερες οικονομικά, είτε χρησιμοποίησες τις υπηρεσίες μας για να οργανώσεις έναν καλύτερο κόσμο, η συμμετοχή σου είναι αυτή που μας καθορίζει πραγματικά. Καθοδηγούμαστε από ένα κοινό όραμα ενός καλύτερου κόσμου, ενωμένα στην αποφασιστικότητά μας να το κάνουμε πραγματικότητα.

Αυτό που είναι σημαντικό για εμάς, είναι να υποστηρίζουμε την επικοινωνία των κινημάτων. Αν δεν το έχεις κάνει ακόμα, ποτέ δεν είναι αργά να συνεισφέρεις οικονομικά – https://riseup.net/el/donate

Ευχαριστούμε όλα όσα συμβάλλουν στο να γίνει ο κόσμος όπως ξέρουμε ότι πρέπει να είναι, με όποιον τρόπο κι αν το κάνετε.