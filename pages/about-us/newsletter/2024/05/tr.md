@title = 'Mayıs'
@toc = false


Riseup’ın Tarihçesi
--------------------------------------------

“Kalbimizin yaşamayı arzuladığı dünyayı yaratmak için ne yapabiliriz?” Bazı kuşlar, neredeyse 25 yıl önce Dünya Ticaret Örgütü'ne karşı protestolarla dolu yorucu ve heyecan verici bir hafta geçirdikten sonra kendilerine bunu sordular. Yanıtın apaçık ortaya çıkması için o zamanda ve hala da yapılması gereken çok fazla iş var: Dünya çapında adalet hareketlerinin inşa edilmesine yardımcı olmak için bilgi ve becerilerimizi ortaya koymak. Bu, “riseup.net”in başlangıcıydı.

Başlangıçta yalnızca e-postalar ile gruplar ve arkadaşlar için posta listelerini barındırıyordu. Kurumsal güce bağlı olmak değil, onunla savaşmak istedik. Bunu yapmak için, kendi özerk iletişim hizmetlerimizi yarattık, böylece topluluklarımız bunları ajitasyon için kullanabildi. Bu süre zarfında sürümüze yeni kuşlar katıldı ve kolektif mücadelemize katılırken bireysel güçlerini de yanlarında getirdiler.

Bu tür işleri yapan yalnızca biz değildik, dünyanın farklı yerlerinde tabandan gelen teknoloji kolektifleri, gücü yaratmanın güzel sürecini kucaklayan hareketlerle birlikteydi. Hareket inşasında teknolojinin rolü, teknolojinin sömürüden ziyade insanların ihtiyaçlarını korumaya ve ihtiyaçlarına hizmet etmeye dayalı sistemlere sahip olması gerektiği üzerine sohbetler yaptık.

Yeni uğraşlara giriştik ve yazılım geliştirmeye başladık, Crabgrass, gruplara görevlerinde yardımcı olacak bir dizi aracı olan "web 2.0" trendini benimsemiş bir düşünceydi. Kullanımı çok kolay, ortak çalışmaya dayalı bir yazma aracı olan "pad"i barındırmaya başladık. Posta kullanarak, kullanımı kolay, uçtan uca şifrelenmiş bir araç oluşturmayı denedik ve başarısız olduk. Bu süre zarfında sürümüz Seattle şehrinin sınırlarının çok ötesine geçti.

Şimdi şu soruyla karşı karşıyaydık: Sırada ne var? İnternet 2000’lerin başlarından beri çok değişti. GAFAM(Big Tech), asla mümkün olmayan özellikleri sunmaya başladı, aynı zamanda biz de GAFAM’ın en kötü rüyasını sağlayabildik - kullanıcı takibi yok. Snowden sızıntıları kullanıcı sayımızın ve sistemlerimize yönelik taleplerin artışını getirdi. Bu destek taleplerini değerlendirerek çabalarımızı hizmetlerimizi iyileştirmeye odaklamaya başladık. Yalnızca kullanıcı şifrenizle okunabilen daha büyük posta depolama alanını etkinleştirdik ve LEAP‘in yardımıyla VPN hizmetimizi kullanmak artık her zamankinden daha kolay.

Geçtiğimiz birkaç yılda, büyüyen sorunlarla uğraşıyor ve zamanla biriken teknik borçları anlamaya ve üstesinden gelmeye çabalıyoruz. Bakım çalışmaları yeni bir şeyi başlatmak kadar heyecan verici değil ancak yapılması gerekiyor. Perde arkasında hizmetlerimizi daha güvenilir hale getirmek, posta altyapımızı geliştirmek ve kullanıcı desteğimizi mümkün olduğunca kullanışlı hale getirmek için aralıksız çalışıyoruz. Her zaman olduğu gibi, spam gönderenlerle savaşmaya ve hala kalplerimizin yaşamayı arzuladığı yeni dünyayı ileriye taşımaya çalışıyoruz.

Eğer yapabilirseniz, lütfen “riseup”ın yaptığı çalışmalara destek olmak için katkıda bulunun – https://riseup.net/donate


Çeyrek asrı kutlamaya hazırlanmamıza yardım edin!
--------------------------------------------
Yaklaşık 7 ay sonra Riseup 25 yaşında olacak! Tam olarak ne yapacağımızdan emin değiliz – ama fikirlerinizi duymak isteriz! Otonom iletişimin çeyrek asrının kutlanmasına nasıl yardımcı olmak istersiniz?

Özellikle başarılmasına yardımcı olduğumuz şeyleri duymak isteriz. Ya da bizimle olan kendi geçmişinizi – bu projeyi nasıl duydunuz? Hizmetlerimiz sizin için nasıl yararlı oldu?

Belki diğer kullanıcılarla paylaşmak istediğiniz bir hikayeniz vardır. Belki de dünya çapında tekrarlanmasını istediğiniz bir projeniz vardır. Belki de hiç kimsenin duymadığı en iyi antikapitalist şakayı biliyorsunuz ve anlatmak istersiniz. 25. yılımızı kutlamaya hazırlanırken paylaşmak istediğiniz bir şey varsa, lütfen e-posta yoluyla outreach@riseup.net üzerinden veya posta yoluyla bize gönderin.

Her zaman olduğu gibi, Riseup’ın yaptığı çalışmaları desteklemek için maddi katkıda bulunabilirsiniz. https://riseup.net/donate