@title = 'Maggio'


La storia di Riseup
--------------------------------------------

"Cosa possiamo fare per creare il mondo in cui il nostro cuore desidera vivere?" Alcuni uccelli si chiesero questo dopo aver vissuto una settimana estenuante ed esaltante di proteste contro l'Organizzazione Mondiale del Commercio, quasi 25 anni fa. C'era, e c'è ancora, così tanto lavoro da fare che la risposta divenne chiarissima: usare il nostro sapere e talento per aiutare a costruire movimenti di giustizia in tutto il mondo. Questo fu l'inizio di riseup.net.

All'inizio era facile, solo ospitammo e-mail e mailing list per gruppi e amici. Ma volevamo combattere il potere societario, non dipendere da esso. Per fare ciò creammo i nostri servizi di comunicazione autonomi, in modo che le nostre comunità potessero utilizzarli per agitare e istigare. In questo periodo nuovi uccelli si unirono allo stormo, aggiungendo le loro forze individuali alla nostra lotta collettiva.

Non eravamo gli unici a fare questo tipo di lavoro, collettivi di tecnologia di base erano presenti in diverse parti del mondo con movimenti che abbracciavano il bel processo di creazione del potere. Insieme tenemmo conversazioni sul ruolo della tecnologia nella costruzione di movimenti, sul modo in cui la tecnologia dovrebbe avere sistemi basati sulla protezione e le necessità della gente piuttosto che sullo sfruttamento.

Ci imbarcammo in una nuova impresa e iniziammo a sviluppare un nuovo software. Crabgrass fu il nostro approccio alla tendenza "web 2.0", una serie di strumenti per aiutare gruppi nelle le loro attività. Iniziammo a ospitare "pad", uno strumento di scrittura collaborativa molto facile. Intentammo, e fallimmo, nella creazione di uno strumento di crittografia mail end-to-end. In questo periodo il nostro stormo crebbe oltre i confini della città di Seattle.

Ed ora era il momento di chiedersi, quale sarà il prossimo passo? L' Internet era cambiato enormemente dai primi anni 2000. Big Tech iniziò a offrire funzionalità che noi non potemmo mai provvedere, però allo stesso tempo noi iniziammo a fornire il peggior incubo dei Big Tech - Zero monitoraggio agli internauti. Le rivelazioni di Snowden portarono un aumento di utenti e richieste ai nostri sistemi. Riflettendo su queste richieste iniziammo a concentrare i nostri sforzi sul miglioramento dei servizi. Abilitammo un più grande spazio di archiviazione di mail accessibile solo con la propria password, e con l'aiuto di LEAP ora è più facile che mai usare il nostro servizio VPN.

Negli ultimi due anni abbiamo affrontato il crescente problema e la necessità di capire e superare il debito tecnico che si è accumulato nel tempo. Il lavoro di manutenzione non è eccitante come la creazione di qualcosa di nuovo, ma deve essere fatto. Dietro le quinte abbiamo lavorato senza sosta per rendere i nostri servizi più affidabili, migliorare l'infrastruttura della mail e rendere il nostro supporto agli utenti il più chiaro possibile. Come sempre, continuiamo a combattere gli spammer e a cercare di far avanzare il nuovo mondo che i nostri cuori sempre chiedono.

Se potete, vi preghiamo di contribuire per sostenere il lavoro che facciamo qui a riseup  - https://riseup.net/it/donare


Aiutaci a preparare la celebrazione di un quarto di secolo!
--------------------------------------------
Tra circa 7 mesi riseup compierà 25 anni! Non siamo ancora sicuri di cosa faremo esattamente, ma ci piacerebbe sentire le vostre idee! Come vorreste contribuire al festeggiamento di un quarto di secolo di comunicazioni autonome?

Ci piacerebbe sentire di cose che avete realizzato e che abbiamo aiutato a rendere possibile. O sulla vostra storia con noi, come avete saputo di questo progetto? Come sono stati utili i nostri servizi?

Forse c'è una storia che volete condividere con gli altri utenti? Forse avete una strategia che volete vedere replicata in tutto il mondo. Forse avete il miglior scherzo anticapitalista mai sentito e volete raccontarlo? Se c'è qualcosa che volete condividere mentre ci prepariamo a festeggiare 25 anni, per favore mandatelo per e-mail a outreach@riseup.net o tramite posta.

Come sempre, potete anche fare un contributo finanziario per sostenere il lavoro di riseup https://riseup.net/it/donare