@title = 'Maj'
@toc = false


Riseups historia
----------------

"Vad kan vi göra för att skapa den värld som våra hjärtan åtrår efter att leva i?" Det frågade sig några fåglar efter att ha upplevt en utmattande och spännande vecka av protester mot Världshandelsorganisationen WTO för nästan 25 år sedan. Det fanns, och finns fortfarande, så mycket arbete att göra att svaret blev uppenbart: att använda våra kunskaper och färdigheter för att hjälpa till att bygga upp folkrörelser runt om i världen. Det var starten för riseup.net.

I början var det enkelt, vi försedde vänner och grupper med e-post adresser och mailinglistor. Vi ville bekämpa företagens makt, inte vara beroende av den. För att göra det skapade vi våra egna autonoma kommunikationstjänster, så att våra samhällen kunde använda dem för att göra motstånd. Nya fåglar anslöt sig till vår flock under den här tiden och bidrog med sina individuella styrkor när de anslöt sig till vår kollektiva kamp.

Vi var inte de enda som gjorde den här typen av arbete, gräsrots-teknik-kollektiv fanns i olika delar av världen med rörelser som omfamnade den vackra processen att skapa motsåndskraft. Vi hade samtal om teknikens roll i uppbyggnaden av rörelser, om hur tekniken bör ha system som bygger på att skydda och tillgodose människors behov - snarare än exploatering.

Vi tog oss an nya utmaningar och började utveckla programvaror, Crabgrass var vår tolkning av "web 2.0"-trenden, en uppsättning verktyg som hjälper grupper med deras uppgifter. Vi började använda "pad", ett mycket lättanvänt verktyg för gemensamt skrivande. Vi försökte, men misslyckades, att skapa ett lättanvänt verktyg för end-to-end-kryptering med hjälp av e-post. Under den här tiden växte vår flock långt utanför staden Seattle.

Vi stod nu inför frågan, vad händer härnäst? Internet hade förändrats enormt sedan början av 2000-talet. Big Tech började erbjuda funktioner som vi aldrig hade kunnat erbjuda, samtidigt som vi kunde erbjuda Big Techs värsta mardröm – användare utan spårning. Snowden-läckorna ledde till en ökning av antalet användare och krav på våra system. När vi reflekterade över dessa supportförfrågningar började vi fokusera på att förbättra  tjänsterna. Vi aktiverade större e-postlagring som endast kan läsas med ditt användarlösenord, och med hjälp av LEAP är det nu enklare än någonsin att använda vår VPN-tjänst.

Under de senaste åren har vi brottats med växtvärk och behovet av att förstå och hantera den tekniska skuld som har byggts upp över tid. Underhållsarbete är inte lika spännande som att lansera något nytt, men det måste göras. Bakom kulisserna har vi arbetat oavbrutet med att göra våra tjänster mer tillförlitliga, förbättra vår e-postinfrastruktur och göra vårt användarstöd så användbart som möjligt. Som alltid fortsätter vi att bekämpa spammare och försöka driva fram den nya värld som våra hjärtan fortfarande begär. 

Om du kan, bidra gärna till att stödja det arbete som riseup gör - https://riseup.net/donate


Stöd oss i förberedelserna att fira ett kvarts sekel!
--------------------------------------------
Om ungefär 7 månader kommer riseup att fylla 25 år! Vi är inte säkra på exakt vad vi ska göra - men vi vill gärna höra dina förslag! Hur skulle du vilja hjälpa till att fira ett kvarts sekel av autonom kommunikation?
 
Vi vill särskilt gärna höra om saker som du har lyckats åstadkomma, som vi har hjälpt till att möjliggöra. Eller din egna historia med oss - hur fick du höra talas om det här projektet? Hur har våra tjänster varit användbara för dig?
 
Kanske finns det en historia som du skulle vilja dela med andra användare? Kanske har du ett system som du vill se kopieras över hela världen. Kanske har du det bästa antikapitalistiska skämtet som någon någonsin har hört, och vill berätta det? Om det finns något du vill dela med dig av när vi förbereder oss för att fira 25 år, skicka det till oss via e-post till outreach@riseup.net eller skicka det till oss via posten.
 
Som alltid kan du också ge ett ekonomiskt bidrag för att stödja det arbete som riseup gör https://riseup.net/donate